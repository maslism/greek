{
"title": "14. cvičení – Dynamický infinitiv",
    "sidebar": true,
    "weight": "18"
}

### Infinitivní doplnění

Infinitiv v řečtině často doplňuje řídící predikát, který má obyčejně podobu slovesa. Podle významu řídících predikátů můžeme infinitivní doplnění rozdělit na dvě kategorie: 

1. **dynamický infinitiv**
2. deklarativní infinitiv

Dynamický infinitiv se vyskytuje po slovesech *vůle, (ne)chtění*, *(ne)schopnosti* a *(ne)možnosti* a po adjektivech *kvality, (ne)schopnosti* a *(ne)možnosti*. Po slovesech *dávání* a *přijímání* někdy stojí tento infinitiv a vyjadřuje cíl, který sleduje agens řídícího slovesa (č. *Pošlu dceru **studovat** do Anglie*)  Doplnění dynamickým infinitivem teda zachycuje potenciální děje (ἐν δυνάμει), které jsou buď cílem vůle nějakého aktéra, nebo vyplývají z nespecifikované povinnosti, či z (ne)schopnosti vůbec tyto potenciální děje realizovat (č. *Schopen **psát** všemi deseti*). 

Je-li subjekt řídícího slovesa a infinitivu shodný, stojí infinitiv bez explicitního vyjádření subjektu (ang. *I want **to leave**.*). V případě neshody mezi subjekty musí být podmět infinitivu vyjádřen (ang. *I want __you to leave__*; *I want __him to be removed__*). Pád, ve kterém stojí vyjádřený podmět infinitivu, odpovídá vazbě řídícího slovesa; dynamický infinitiv může mít podmět v genitivu, dativu (č. *Radím __ti odejít__*) nebo akuzativu (č. *Donutím __tě odejít__*). Je-li přechodné řídící sloveso v pasivu, podmět infinitivu je v nominativu (ang. *__He__ was ordered to __leave__*)  

> Δεῖ **φυλάττεσθαι** **τὴν ἐλευθερίαν**. (podmět v acc.)  
> *Je třeba, aby byla svoboda střežena*  
> 
> Συμβουλεύω **τῷ στρατηγῷ** **μὴ** **πιστεύειν** τῷ πολεμίῳ (podmět v dat.)  
> *Radím stratégovi, aby nevěřil nepříteli* 
> 
> Δέομαι **τοῦ στρατηγοῦ** **μὴ** **πιστεύειν** τῷ πολεμίῳ (podmět v gen.)  
> *Prosím stratéga, aby nevěřil nepříteli*
> 
> **Ὁ στρατηγὸς** ἠναγκάζετο **μάχεσθαι** τοῖς πολεμίοις (podmět v nom.)   
> *Stratég byl nucen bojovat proti nepřátelům* 

{{< row >}}
{{< column >}}
**Vůle**

- βούλομαι 'chci'  
- συμβουλεύω 'radím'  
- αἰσχύνομαι 'stydím se'   
- ἀναγκάζω 'nutím'  
- δέομαι 'prosím'  
- ἐθέλω 'chci'  
- κελεύω 'rozkazuji, nabádám'  
- μανθάνω 'učím se'  
- διδάσκω 'učím'   
- ἄρχομαι 'začínám'  

{{< /column >}} 
{{< column >}}

 **Schopnost a možnost**

- ἀγαθός 'dobrý'  
- ἱκανός 'dostatečný'  
- ἐπιτήδειος 'vhodný' 

**Inf. jako podmět - neosobní slovesa**

- δεῖ 'je třeba'  
- χρή 'je nutné'  
- ἀναγκαῖόν ἐστι 'je nutné'  
- δίκαιόν ἐστι 'je správné'  
- πρέπει 'patří se'  
- ἔξεστι, ἔστι 'je možné'  
- συμβαίνει 'stává se'  

{{< /column >}} 
{{< /row >}}

### Zápor a dynamický infinitiv

V souladu s významem řídících predikátu, které často vyjadřují vůli, je dynamický infinitiv negován záporkou **μή**. 

#### Expletivní μή

Řídící slovesa s lexikálními významy jako *zakazování*, *bránění*, *zdržení* a pod. vyjadřují to, že děj zachycený dynamickým infinitivem se nemá stát nebo je oddálen. Takovéto řídící predikáty jsou automaticky doplněny záporkou μή pro zdůraznění nerealizace děje vyjádřeného dynamickým infinitivem. Toto expletivní μή (srov. fr. *empêcher que ne* 'bránit') se neprojeví v překladu do češtiny. Je-li řídící predikát negován, díky čemu nabývá jako celek kladný význam, je expletivní μή také negováno na výsledné μὴ οὐ; celá konstrukce má pak kladný význam.    

Ἁπαγορεύω τῷ δούλῳ **μὴ λέγειν** - *Zakazuji otrokovi **mluvit**.*  
**Οὐκ** ἀναβάλλομαι **μὴ οὐ μάχεσθαι**. - *Spěchám **bojovat**.* 

- ἀναβάλλομαι μή + inf. - *odkládám (na jindy)*...
- **οὐκ** ἀναβάλλομαι **μὴ οὐ** - *neodkládám...* = *spěchám...* 

### Věty

1\. Χαλεπόν ἐστιν ἐν μικρῷ χρόνῳ ἀπολύεσθαι τῶν διαβολῶν. 2. Ὁ στρατηγὸς παρεκελεύετο τοῖς στρατιώταις ἀνδρείως μάχεσθαι. 3. Συμβουλεύω τῷ ἀδελφῷ τοὺς κακοὺς μὴ νομίζειν φίλους. 4. Ὁ νόμος ἀπηγόρευε μὴ φονεύειν τοὺς δούλους. 5. Οἱ Σπαρτιᾶται ἔλεγον μὴ πείθεσθαι τοῖς τῶν πολεμίων λόγοις. 6. Οἱ νέοι μανθάνουσιν ἄρχειν καὶ ἄρχεσθαι. 7. Ὁ ἀγαθὸς μάχεσθαι ὑπὸ τῶν πολιτῶν στέργεται. 8. Οἱ παλαιοὶ τὴν χώραν, τὰς οἰκίας, τὰ ἱερὰ ἐπέτρεπον τοῖς θεοῖς σῴζειν.

{{< pure-expand title="Slovní zásoba" >}}      
χαλεπός 3 – obtížný, nesnadný  
χρόνος, -ου, ὁ – čas   
ἀπο-λύομαι, -εσθαι (s gen.) – zbavuji se   
διαβολή, -ῆς, ἡ – pomluva   
παρα-κελεύομαι, -εσθαι (s dat.) – nabádám   
στρατιώτης, -ου, ὁ – voják  
συμ-βουλεύω, -ειν (s dat.) – radím   
ἀδελφός, -οῦ, ὁ – bratr  
νομίζω, -ειν – považuji, domnívám se   
ἀπ-αγορεύω, -ειν – zakazuji   
φονεύω, -ειν – zabíjím   
Σπαρτιᾶται, -ῶν, οἱ – Sparťané   
πείθω, -ειν (s dat.) – přemlouvám  
πείθομαι, -εσθαι (s dat.) – poslouchám, věřím, nechávám se přemluvit   
μανθάνω, -ειν (s ak.) – učím se něčemu   
ἄρχω, -ειν – vládnu  
ἀγαθὸς μάχεσθαι –  dobrý, statečný v boji   
παλαιοί, ῶν, οἱ – staří, dávní  
ἐπι-τρέπω, -ειν – svěřuji 

{{</ pure-expand >}}

### Křížové odkazy

{{< tabs tabTotal="2" tabID="1" tabName1="Hnátek" tabName2="Rijksbaron" >}}
{{< tab tabNum="1" >}}
s. 24-25
{{< /tab >}}
{{< tab tabNum="2" >}}

Rijksbaron, Albert (2002). *The syntax and semantics of the verb in classical Greek: an introduction* (3rd edition). Gieben. — s. 96–112.

{{< /tab >}}
{{< /tabs >}}

{{< figure src="/data/krater.png" width=270 caption="Krátér na míchání vína a vody. Οἱ ἀγαθοὶ μάχεσθαι. Attika, asi 480 p. n. l." link="/data/krater.png" target=”_blank” >}}