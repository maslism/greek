{
"title": "15. cvičení – Deklarativní infinitiv",
    "sidebar": true,
    "weight": "19"
}

Deklarativní infinitiv doplňuje řídící predikáty (= mj. slovesa) s významem *řečového projevu* nebo *mentální činnosti*. Zatímco dynamický infinitiv popisuje potenciální nebo virtuální děje (č. *Chci __malovat__*), deklarativní infinitiv zachycuje reálné stavy z pohledu agense (= vykonavatele děje) řídícího slovesa (lat. *Dīcō eum bene __labōrāre__*). Infinitiv prézentu popisuje děj současný vzhledem na čas řídícího slovesa. 

> Λέγω, **ὅτι ὁ ἀγαθὸς πολίτης πείθεται** τοῖς νόμοις =  
> Λέγω **τὸν ἀγαθὸν πολίτην** **πείθεσθαι** τοῖς νόμοις  
> *Říkám, že dobrý občan poslouchá zákony.* 

Je-li subjekt řídícího slovesa a infinitivu totožný, nemusí být subjekt u inf. explicitně vyjádřen. Při neshodě podmětů je ale podmět infinitivu vyjádřen, a to vždy **akuzativem**. Deklarativní infinitiv je teda velmi často součástí vazby **akuzativu s infinitivem.** 

> Λέγομεν **τοὺς πολίτας** τοῖς νόμοις εὖ **παιδεύεσθαι**  
> *Říkáme, že občané jsou zákony dobře vychováváni*   
> Ale: Λέγομεν εὖ **παιδεύεσθαι** τοῖς νόμοις  
> *Říkáme, že (my) jsme zákony dobře vychováváni* 

Deklarativní infinitiv je negován záporkou **οὐ**. 

Vazbu akuzativu s infinitivem lze převést na vazbu **nominativu s infinitivem**: řídící sloveso je v pasivu, osobou a číslem se shoduje s podmětem v nominativu; původní akuzativ z AccInf se mění na nominativ; deklarativní infinitiv je beze změn. 

*__Dīcō__ **patrem** bene labōrāre* > *__Pater__ bene labōrāre __dīcitur__*  
*I __consider__ **him** to be irresponsible* > *__He__ **is considered** to be irresponsible* 

> **Οἱ πολῖται** τοῖς νόμοις παιδεύεσθαι **λέγονται**   
> *Říká se, že občané jsou zákony vychováváni* = 
> *Občané jsou prý zákony dobře vychováváni*

Konstrukci **NomInf** řízenou **pasivním tvarem od slovesa λέγω** 'říkat' překládáme někdy českým **prý**.

{{< row >}}
{{< column >}}

**Řídící slovesa**

- λέγω 'říkám'  
- ἀγγέλλω 'oznamuji'  
- νομίζω 'myslím'    
- ὑπολαμβάνω 'domnívám se' 

{{< /column >}} 
{{< column >}}

&nbsp;

- οἴομαι 'domnívám se, myslím'  
- πυνθάνομαι 'dovídám se'  
- ἀκούω 'slyším'

{{< /column >}} 
{{< /row >}}

**Rozdíly mezi dynamickým a deklarativním infinitivem**

|                                         | Dynamický infinitiv                                                    | Deklarativní infinitiv                                                          |
| --------------------------------------- | ---------------------------------------------------------------------- | ------------------------------------------------------------------------------- |
| Zápor                                   | μή                                                                     | οὐ                                                                              |
| Význam                                  | nerealizovaný děj                                                      | skutečný děj nebo stav                                                          |
| Časová reference infinitivu             | vždy po ději řídícího slovesa                                          | před (inf. aor.) / zároveň (inf. praes.) / po (inf. fut.) ději řídícího slovesa |
| Pád podmětu infinitivu                  | určen vazbou act. řídícího slovesa (gen., dat., acc.)                  | akuzativ                                                                        |
| Převod na pass. řídící sloveso + NomInf | jenom u přechodných act. řídících sloves (= mají přímý předmět v acc.) | ano                                                                             |

### Věty

1\. Νομίζομεν τὸν κακὸν βλάπτειν καὶ τοὺς φίλους. 2. Ὑπολαμβάνομεν σελήνην καὶ περὶ τὸν ἥλιον στρέφεσθαι. 3. Ὁ ἄγγελος ἀγγέλλει τὸν πολέμιον παρασκευάζεσθαι πρὸς τὸν πόλεμον. 4. Ἠγγέλλετο ἡ στρατιὰ ἰσχυρῶς μάχεσθαι καὶ νίκη προσέρχεσθαι. 5. Νομίζομεν τοὺς συμμάχους ἐν πολέμῳ συμπράττειν τῷ δήμῳ καὶ λόγῳ καὶ ἔργῳ. 6. Λέγομεν τὴν γλῶτταν πολλάκις μᾶλλον βλάπτειν ἢ τὸν σίδηρον. 7. Ἀεὶ ἐνομίζομεν τὴν εἰρήνην ὑπὸ τῶν φίλων καὶ τῶν συμμάχων σῴζεσθαι.

{{< pure-expand title="Slovní zásoba" >}}      
βλάπτω, -ειν (s ak.) –  škodím   
ὑπο-λαμβάνω, -ειν – domnívám se  
περί (s ak.) – okolο  
στρέφω, -ειν – otáčím, překrucuji  
ἄγγελος, -ου, ὁ – posel  
ἀγγέλλω, -ειν – oznamuji, zvěstuji  
προσ-έρχομαι, -εσθαι – přicházím, blížím se  
σύμμαχος, -ου, ὁ – spojenec  
συμ-πράττω, -ειν (s dat.) – pomáhám  
μᾶλλον - ἤ – více - než   
σίδηρος, -ου, ὁ – železo   

{{</ pure-expand >}}

### Křížové odkazy

{{< tabs tabTotal="2" tabID="1" tabName1="Hnátek" tabName2="Rijksbaron" >}}
{{< tab tabNum="1" >}}
s. 25-26
{{< /tab >}}
{{< tab tabNum="2" >}}

Rijksbaron, Albert (2002). *The syntax and semantics of the verb in classical Greek: an introduction* (3rd edition). Gieben. — s. 96-112.

{{< /tab >}}
{{< /tabs >}}

{{< figure src="/data/hermes.png" width=150 caption="Lékythos s Hermem, poslem bohů – ὁ ἄγγελος ὁ τῶν θεῶν. Attika, 480–470 p. n. l." link="/data/hermes.png" target=”_blank” >}}