{
"title": "6. cvičení – lmperfektum aktiva; I. deklinace: nom. -η, gen. -ης",
    "sidebar": true,
    "weight": "7"
}

### I. deklinace: nom. -η, gen. -ης

</br>

{{< bootstrap-table table_class="table table-hover table-sm" thead_class="light" >}}

| Singulár   | Člen | Paroxytona        | Oxytona          |
| ---------- | ---- | ----------------- | ---------------- |
| nom.       | ἡ    | μάχ-__η__ 'bitva' | τιμ-**ή** 'čest' |
| gen.       | τῆς  | μάχ-**ης**        | τιμ-**ῆς**       |
| dat.       | τῇ   | μάχ-__ῃ__         | τιμ-**ῇ**        |
| acc.       | τήν  | μάχ-__ην__        | τιμ-**ήν**       |
| voc.       |      | = nom.            | = nom.           |
| **Plurál** |      |                   |                  |
| nom.       | αἱ   | μάχ-**αι**        | τιμ-**αί**       |
| gen.       | τῶν  | μαχ-**ῶν**        | τιμ-**ῶν**       |
| dat.       | ταῖς | μάχ-**αις**       | τιμ-**αῖς**      |
| acc.       | τάς  | μάχ-**ᾱς**        | τιμ-**άς**       |
| voc.       |      | = nom.            | = nom.           |

{{< /bootstrap-table >}}

- oxytona v gen. a dat. obou čísel mění přízvuk na průtažný 
- kmenotvorné -η pochází z dlouhého vokálu `*ā` (srov. č. fem. na -a), který prošel touto změnou v attickém a iónském dialektu (srov. dórské tvary μάχᾱ, τιμά)
- původní -α (< `*ā` zkrácením) je viditelné v plurálu 
- gen. pl. má vždy přízvuk na koncovém -ῶν (gen. pl. `*-āsōn` > `*-āhōn` > `*-āōn` > -ῶν)
- koncovka nom. pl. -αι je pro přízvuk krátká 

### Imperfektum aktiva

{{< bootstrap-table table_class="table table-hover table-sm" thead_class="light" >}}

| Osoba | Ιndikativ                          | Primární koncovky akt. | Sekundární koncovky akt. |
| ----- | ---------------------------------- | ---------------------- | ------------------------ |
| 1.    | ἐ-παίδευ-**ο-ν** 'vychovával jsem' | -ω                     | -ον                      |
| 2.    | ἐ-παίδευ-**ε-ς**                   | -εις                   | -ες                      |
| 3.    | ἐ-παίδευ-**ε(ν)**                  | -ει                    | -ε                       |
| 1.    | ἐ-παιδεύ-**ο-μεν**                 | -ομεν                  | -ομεν                    |
| 2.    | ἐ-παιδεύ-**ε-τε**                  | -ετε                   | -ετε                     |
| 3.    | ἐ-παίδευ-**ο-ν**                   | -ουσι                  | -ον                      |

- imperfektum je minulý průběhový (= imperfektivní / nedokonavý) čas
- indikativ minulého času má vlastní sadu koncovek, které se konvenčně označují jako sekundární 
- tzv. primární sada koncovek je v indic. prézentu; oproti sekundárním koncovkám některé primární koncovky obsahují -ι(-) navíc 
- tvary minulého času v indikativu se vyznačují tzv. augmentem (přímnožkem) v podobě předpony ἐ- 
  - **slabičný**: augment má u sloves začínajících souhláskou podobu ἐ-
  - **časový**: u sloves začínajících samohláskou n. diftongem augment splyne s počátkem slova a vzniká dlouhý vokál n. dlouhý diftong: 
    - **α** → **η**: ἄγω → ἦγον 'vedl jsem'
    - ε → η: ἐλπίζω → ἤλπιζον 'doufal jsem'
    - ο → ω: ὀρύττω → ὤρυττον 'kopal jsem'
    - ι → ῑ: ἱππεύω → ἵππευον 'jezdil jsem na koni'
    - υ → ῡ: ὑβρίζω → ὕβριζον 'ponížil jsem'
    - **αι** → **ῃ**: αἰσθάνομαι → ᾐσθανόμην 'vnímal jsem'
    - **ᾳ** → **ῃ**: ᾄδω → ᾖδον 'zpíval jsem'
    - **αυ** → **ηυ**: αὐξάνω → ηὔξανον 'zvětšoval jsem'
    - ευ → ηυ: εὐθύνω → ηὔθυνον 'vedl jsem'
    - **οι** → **ῳ**: οἰκτίρω → ᾤκτιρον 'naříkal jsem'
  - α se dlouží na η kvůli změně `*ā` > `*ǣ` > η v attickém a iónském dialektu

{{< /bootstrap-table >}}

### Vyjádření zvratného přivlastnění

Ἔ-φερ-ο-ν τὸ ἐμὸν δῶρον. – _Nesl(a) jsem svůj dar._  
Ἔ-φερ-ε-ς τὸ σὸν δῶρον. – _Nesl(a) jsi svůj dar._  
Ἔ-φερ-ε(ν) τὸ **ἑαυτοῦ** δῶρον. – _Nesl svůj dar._   
Ἔ-φερ-ε(ν) τὸ **ἑαυτῆς** δῶρον. – _Nesla svůj dar_.  
Ἐ-φέρ-ο-μεν τὰ ἡμέτερα δῶρα. – Nesli/y jsme své dary.   
Ἐ-φέρ-ε-τε τὰ ὑμέτερα δῶρα. – Nesli/y jste své dary.  
Ἔ-φερ-ο-ν τὰ **ἑαυτῶν** δῶρα. – Nesli/y své dary.  

Řečtina neužívá speciální zvratné přivlastňovací zájmeno (srov. č. **sv**ůj, lat. **su**us) ve všech třech osobách jako čeština. U první a druhé osoby se pro vyjádření zvratného přivlastňovacího vztahu používá přivlastňovací zájmeno první, resp. druhé osoby (ἐμός, -ή,  -όν – můj / svůj; σός, ή, -όν – tvůj / svůj; ἡμέτερος, -η, -ον – náš / svůj; ὑμέτερος, -η, -ον – váš / svůj). Tyto tvary jsou v **gramatické shodě s přivlastňovanou věcí nebo osobou**, a proto nám neříkají, jakého rodu (masc., fem., neut.) je osoba, které se něco přivlastňuje.    

Jenom třetí osoba sg. a pl. disponují speciálním nesklonným zvratným přivlastňovacím zájmenem, které obsahuje kmen `*su̯e-` (> ἑ-) v kombinaci se zájmenem třetí osoby ἀυτός, -ή, -ό 'on, ona, ono'. Finální tvar má **koncovku genitivu**, která **číslem a rodem odpovídá osobě, které se něco přivlastňuje**. Toto přivlastňovací zájmeno teda **není v gramatické shodě s přivlastňovanou věcí nebo osobou**. České protějšky těchto tvarů si můžeme představit jako †svjeho (masc.), †svjejí (fem.), †svjejich (pl.).  

| Osoba      | Muž. a střed. rod         | Žen. rod                  |
| ---------- | ------------------------- | ------------------------- |
| 3. os. sg. | ἑαυτοῦ 'svůj, svoje atd.' | ἑαυτῆς 'svůj, svoje atd.' |
| 3. os. pl. | ἑαυτῶν 'svůj, svoje atd.' | ἑαυτῶν 'svůj, svoje atd.' |

### Věty

1\. Ἡ νίκη τιμὴν φέρει. 2. Ἐκ τῆς νίκης τιμή ἐστι καὶ τῷ δήμῳ καὶ τῷ στρατηγῷ. 3. Ὁ δῆμος τῇ καλῇ νίκῃ ἔχαιρεν. 4. Τὴν φίλην εἰρήνην οἱ ἄνϑρωποι ἀεὶ ἔστεργον. 5. Χαῖρε, ὦ καλὴ νίκη! 6. Ὁ φίλος τὸν ἑαυτοῦ ἵππον ἦγεν. 7. Τὰ τέκνα καλὴν ᾠδὴν ᾖδεν.

{{< pure-expand title="Slovní zásoba" >}}     

νίκη, ης, ἡ – vítězství   
εἰρήνη, -ης, ἡ – mír  
τιμή, -ῆς, ἡ – čest, pocta   
φίλος, φίλη, φίλον – milý, drahý, vzácný, vítaný   
ἐκ, ἐξ (s gen.) – z   
δῆμος, δήμου, ὁ – lid (jen svobodní občané, nikoliv otroci)  
ἀεί – vždy, stále  
χαῖρε! – buď zdráv! buď vítán!  
στρατηγός, -οῦ, ὁ – vojevůdce   
ᾠδή, -ῆς – píseň, zpěv  
χαίρω (s dat.) – těším se, raduji se   
ᾄδω – zpívám  
χαίρω τῇ νίκῃ – těším se z vítězství   
καλός, -ή, -όν – krásný

{{</ pure-expand >}}

### Křížové odkazy

{{< tabs tabTotal="2" tabID="1" tabName1="Hnátek" tabName2="Niederle" >}}
{{< tab tabNum="1" >}}
s. 13-14
{{< /tab >}}
{{< tab tabNum="2" >}}

Imperfektum aktiva § 185., I. deklinace: -η, -ης sg. § 63. Člen § 59

{{< /tab >}}
{{< /tabs >}}

{{< figure src="/data/mask.png" width=270 caption="Posmrtná maska z šachtového hrobu v Mykénách, tradičně označována jako Agamemnónova maska, asi 1550-1500 p.n.l." link="/data/mask.png" target=”_blank” >}}