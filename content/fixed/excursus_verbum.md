{
    "title": "Exkurz – řecké sloveso ",
    "sidebar": true,
    "weight": "17"
}

## Slovesný systém staré řečtiny

</br>

### Aspektuální kmeny

Slovesný systém staré řečtiny není čistě temporální, ale spojuje v sobě znaky temporálních a aspektuálních systémů. Tzv. *viewpoint aspect* (č. vid) určuje to, jak mluvčí konceptualizuje děj, vyjádřený slovesným tvarem. V řečtině aspekt zachycuje a rozlišuje děje vyznačující se:

1. **trváním** (č. *psal jsem*)
2. **dokonavostí** (č. *napsal jsem*) nebo 
3. **rezultujícím stavem**. (č. *je napsáno*). 

Tyto tři aspektuální možnosti gramatický systém kóduje pomocí tří slovesných kmenů: imperfektivní kmen (prézentní), kmen aoristu a kmen perfekta.   

{{< bootstrap-table table_class="table table-hover table-sm" thead_class="light" caption="Aspekt a jeho realizace v řečtině">}}

| Aspekt           | Řecký slovesný kmen                   | Příklad     |
| ---------------- | ------------------------------------- | ----------- |
| trvání           | imperfektivní (n. prézentní) kmen [✓] | παιδευ- [✓] |
| dokonavost       | kmen aoristu                          | παιδευσ-    |
| rezultující stav | kmen perfekta                         | πεπαιδευκ-  |

 {{< /bootstrap-table >}}

### Slovesný čas

Časová reference slovesného tvaru (*tense*) situuje popisovaný děj vzhledem na čas promluvy. Řecký systém přirozeně rozlišuje tři možnosti: 

1. čas popisovaného děje **předchází** času promluvy ~ minulý čas (č. *psal jsem*)
2. popisovaný děj je **současný** s časem promluvy ~ přítomný čas (č. *píšu*)
3. popisovaný děj je **pozdější** než čas promluvy ~ budoucí čas (č. *budu psát*). 

Tyto časové reference se kombinují se slovesnými – teda aspektuálními – kmeny, no ne všechny kombinace jsou možné.  

{{< bootstrap-table table_class="table table-hover table-sm" thead_class="light" caption="Kombinace časů a aspektů v indikativu">}}

|                               | Imperfektivní kmen          | Kmen aoristu               | Kmen perfekta                            |
| ----------------------------- | --------------------------- | -------------------------- | ---------------------------------------- |
| minulý čas                    | imperfektum [✓] - ἐπαίδευον | indik. aoristu - ἐπαίδευσα | plusquamperfektum - ἐπεπαιδεύκη          |
| přítomný čas                  | prézens [✓] - παιδεύω       | —                          | perfektum - πεπαίδευκα                   |
| budoucí čas [**kmen futura**] | ~ futurum [✓] - παιδεύσω    | ~ futurum                  | *futurum exactum* (mps.) - πεπαιδεύσομαι |

 {{< /bootstrap-table >}}

Čas jako takový řečtina kóduje hlavně koncovkami, ale taky temporálními příponami a předponami. Přítomný a budoucí čas mají pro každý slovesný rod společnou sadu koncovek, které se nazývají *primární*. Minulý čas má vlastní sadu koncovek, které se nazývají *sekundární*. Toto neplatí pro časy perfekta, které mají zvláštní sadu koncovek pro minulý i přítomný čas.  

Budoucí čas (futurum) je tvořen speciálním kmenem, často na základě (synchronní) přípony -σ-. Tento kmen je výlučně časový a z hlediska aspektu není definován, díky čemu může mít řecké futurum dokonavou (zastupuje futurum aoristu) i nedokonavou platnost.   

Minulý čas se kromě sekundárních koncovek vyznačuje taky předponou ἐ- (někdy kontrahovanou), zvanou *augment*. 

Trojúrovňové dělení gramatického času se veskrze týká jenom oznamovacího způsobu (indikativu). 



### Slovesný způsob

Slovesný způsob (*mood*) vyjadřuje subjektivní postoj mluvčího k ději, který je zachycen slovesným tvarem. Mluvčí může děj chápat kromě jiného jako skutečný, chtěný, očekávaný, nereálný, možný nebo jako rozkaz určený adresátovi či vybídku. Řečtina zná čtyři slovesné způsoby:

1. indikativ (oznamovací zp.)
2. imperativ (rozkazovací zp.)
3. konjunktiv 
4. optativ

Slovesný čas (přít., min., bud.) se plně uplatňuje jenom v indikativu. U zbylých tří způsobů dbáme primárně na kombinaci aspektuálního kmene a způsobu, zachyceného modální příponou nebo u imperativu koncovkou.   

{{< bootstrap-table table_class="table table-hover table-sm" thead_class="light" caption="Kombinace způsobů a aspektů">}}

|            | Imperfektivní kmen                  | Kmen aoristu | Kmen perfekta                        |
| ---------- | ----------------------------------- | ------------ | ------------------------------------ |
| indikativ  | [✓] - παιδεύω (+ ind. impf. a fut.) | ἐπαίδευσα    | πεπαίδευκα (+ ind. plpf. a fut. ex.) |
| imperativ  | [✓] - παίδευε                       | παίδευσον    | (med.) - πεπαίδευσο                  |
| konjunktiv | [✓] - παιδεύω                       | παιδεύσω     | πεπαιδεύκω                           |
| optativ    | [✓] - παιδεύοιμι (+ opt. fut.)      | παιδεύσαιμι  | πεπαιδεύκοιμι (+ opt. fut. ex. mps.) |

 {{< /bootstrap-table >}}



### Shrnutí

- základním kamenem řeckého slovesného systému je **aspekt** (č. vid)
  - tři různé aspekty se vyjadřují pomocí **tří slovesných kmenů**: imperfektivní k., kmen aoristu a kmen perfekta
- slovesné kmeny se kombinují buď s gramatickou kategorii **času**, nebo **způsobu**
  - imperfektivní kmen a kmen perfekta zachycují časové roviny pro minulost a přítomnost; kmen aoristu zachycuje jenom minulost; budoucí čas se vyjadřuje kmenem futura, který nemá jednotnou vidovou platnost – futurum může být teda dokonavé i nedokonavé 
  - ze čtyř slovesných způsobů (indikativ, imperativ, konjunktiv, optativ) jenom indikativ zachycuje všechny tři časové roviny
  - optativ se tvoří od tří aspektuálních kmenů (imperfektivní k., aorist, perfektum) a od kmenů budoucích (futurum, *futurum exactum*)
  - u imperativu a konjunktivu mluvíme nanejvýš o spojení aspektuálního kmene a slovesného způsobu, nikoliv času   

### Úkol

{{< button href="/greek/data/cviceni_6.pdf" class="btn-outline-info">}}Cvičení.pdf{{< /button >}}